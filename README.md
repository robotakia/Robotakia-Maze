# Robotakia Maze
 Μικρό Δημοτικό - «Λύσε το λαβύρινθο του Μινώταυρου»

# Περιγραφή
Στο πλαίσιο της θεματικής ενότητας Τεχνητή Νοημοσύνη προτείνουμε ένα εκπαιδευτικό έργο με τίτλο “Λύσε το Λαβύρινθο με Έξυπνες Εντολές."  

Τα παιδιά θα δημιουργήσουν μια μακέτα λαβύρινθου εμπνευσμένη από το μύθο του Θησέα και του Μινώταυρου στην Κρήτη. Η υλοποίηση του, γίνεται τόσο στη μακέτα σε πραγματικό χώρο και με τη χρήση του 3D printing όσο και μέσω της εκπαιδευτικής γλώσσας προγραμματισμού Scratch 3.0 ως προσομοίωση.    

Η Αριάδνη μέσω της τεχνητής νοημοσύνης γίνεται η προσωπική βοηθός του Θησέα και απαντάει στις απορίες του. Έτσι τον βοηθάει δίνοντας του πολύτιμες πληροφορίες για τον λαβύρινθο. Στη συνέχεια του προτείνει να επιβιβαστεί σε ένα έξυπνο robotaki Edison το οποίο έχει προγραμματιστεί από τους μαθητές. Με αυτό τον τρόπο τον καθοδηγεί επιτυχώς στο τέλος του λαβύρινθου χωρίς να τον πιάσει ο Μινώταυρος που παραμονεύει!  

Ο προγραμματισμός και τα εργαστήρια που θα πραγματοποιηθούν θα καλύπτουν  θέματα όπως η τεχνητή νοημοσύνη και η χρησιμότητα της, η εκπαιδευτική γλώσσα προγραμματισμού  Scratch 3.0 , η τρισδιάστατη εκτύπωση και ο προγραμματισμός του robot Edison. Το έργο συνδυάζει μυθολογία με προγραμματισμό και τεχνητή νοημοσύνη καθώς και νέες τεχνολογίες, προσφέροντας μια ολοκληρωμένη εκπαιδευτική εμπειρία. Μέσα από τα εργαστήρια, θα ενθαρρύνουμε τη δημιουργικότητα και το ενδιαφέρον των μαθητών για τις επιστήμες και τις νέες τεχνολογίες, λύνοντας με διαφορετικό τρόπο τον αρχαίο ελληνικό μύθο της Κρήτης! 

 # Εκπαιδευτικοί Στόχοι
1. Γνωριμία με την τεχνητή νοημοσύνη: Εισαγωγή στις βασικές έννοιες της τεχνητής νοημοσύνης, εξερευνώντας πώς εφαρμόζεται. Μέσα από την εφαρμογή text to speech οι μαθητές εξελίσσονται στον τομέα της τεχνολογίας αλλά και της επικοινωνίας.  

2. Ανάπτυξη Δεξιοτήτων Προγραμματισμού: Χρήση του Scratch 3.0 για την προσομοίωση. Προγραμματισμός του robot Edison με icon blocks και έξυπνες εντολές όπως παλαμάκια. Με τη δημιουργία εντολών προγραμματισμού, προωθούμε την ανάπτυξη λογικής σκέψης και της δημιουργικότητας. 

3. Κατασκευή και Σχεδίαση Μακέτας: Κατασκευή μιας μακέτας λαβύρινθου που καλλιεργεί τη δημιουργικότητα και τη φαντασία των παιδιών. 

4. Εξοικείωση με Νέες Τεχνολογίες: Εισαγωγή σε νέες τεχνολογίες όπως η τρισδιάστατη εκτύπωση και το ρομπότ Edison, προκειμένου να κατανοήσουν τον τρόπο λειτουργίας τους και να εξοικειωθούν με την τεχνολογία. 

5. Σχεδίαση 3D μοντέλων για 3D Printing: Οι μαθητές γνωρίζουν ένα νέο σχεδιαστικό περιβάλλον και ενισχύουν την δημιουργικότητα τους. 

6. Ολοκληρωμένη Εκπαιδευτική Εμπειρία: Συνδυασμός των παραπάνω στόχων με την ανάδειξη της ιστορίας του Θησέα και του Μινώταυρου, προσφέροντας μια ολοκληρωμένη εκπαιδευτική εμπειρία που συνδυάζει μυθολογία, προγραμματισμό και νέες τεχνολογίες. 

7. Ενθάρρυνση Συν εργατικότητας: Προώθηση της συνεργασίας μεταξύ των παιδιών κατά τη δημιουργία του έργου, ενισχύοντας τις ικανότητες τους στον τομέα της ομαδικής εργασίας.  

8. Εφαρμογή Τεχνικών Επίλυσης Προβλημάτων: Ανάπτυξη της ικανότητας των παιδιών να επιλύουν τεχνικά προβλήματα κατά την κατασκευή της μακέτας και τον προγραμματισμό του ρομπότ.  

# Σχεδιασμός - Υλοποίηση
H κεντρική ιδέα του project βασίζεται στην ιστορία του Θησέα και του Μινώταυρου από την μυθολογία προσαρμόζοντας το στο θέμα του διαγωνισμού ΕΛΛΑΚ ‘τεχνητή νοημοσύνη’ και ολοκληρώνοντας το με μια μακέτα Λαβύρινθο. Μέσα από οκτώ εργαστήρια, τα παιδιά εξερευνούν την τεχνητή νοημοσύνη, την εφαρμογή Scratch, την τρισδιάστατη εκτύπωση και το ρομπότ Edison. Συνολικά, η πορεία καλύπτει ένα ευρύ φάσμα τεχνολογικών θεμάτων, συνδυάζοντας τη μυθολογία με τον προγραμματισμό και τις νέες τεχνολογίες, παρέχοντας ολοκληρωμένη εκπαιδευτική εμπειρία.

Το 1ο εργαστήριο είναι μια εισαγωγή στην έννοια της τεχνητής νοημοσύνης και στο μύθο του λαβύρινθου μέσα από βίντεο και τη δημιουργία  παιχνιδιού λαβύρινθο στο περιβάλλον προγραμματισμού. 

Το 2ο εργαστήριο συνεχίζεται στο κόσμο του scratch με την ολοκλήρωση  του παιχνιδιού, μέσα από βίντεο εισάγονται έννοιες όπως τα αυτόοδηγούμενα οχήματα και επίπεδα αυτοματοποίησης. Επίσης είναι μια πρώτη γνωριμία με το ρομπότ Edison δοκιμάζοντας διαφορά προγράμματα και εντολές. 

Το 3ο εργαστήριο περιλαμβάνει γνωριμία με την τρισδιάστατη εκτύπωση και συζήτηση για τις δυνατότητες της από την εκτύπωση ενός μικρού αντικειμένου μέχρι ενός σπιτιού. Μέσα από βίντεο και μέσω του περιβάλλοντος του Τinkercad τα παιδιά γίνονται σχεδιαστές φτιάχνοντας ταμπέλες για την μακέτα αλλά και τις δικές τους προσωπικές δημιουργίες.

Στο 4ο εργαστήριο, επιστρέφουμε στο Scratch, αυτή τη φορά  χρησιμοποιώντας τεχνητή νοημοσύνη με τη μέθοδο text to speech για τη  δημιουργία της βοηθού Αριάδνης, η οποία απαντάει τις ερωτήσεις του Θησέα πριν πάει στο λαβύρινθο. 

Το 5ο και το 6ο εργαστήριο συνεχίζεται στο περιβάλλον του Edblocs, πιο μεθοδευμένα με το κώδικα του ρομποτ Edison. Το προγραμματίζουμε με συγκεκριμένες εντολές, χρόνους και αποστάσεις για την διαδρομή του στο λαβύρινθο και τα παιδιά αρχίζουν τη δημιουργία της μακέτας.

Το 7ο εργαστήριο είναι η ολοκλήρωση της διαδρομής του Edison robot και το στήσιμο της μακέτας. Στο σημείο αυτό θα ελέγξουμε αν λειτουργούν όλα σωστά και θα γίνουν τυχόν διορθώσεις.

Το 8ο και τελικό εργαστήριο είναι αφιερωμένο στη παρουσίαση της μακέτας από τα παιδιά για το βίντεο του διαγωνισμού όπως επίσης σε πολλές διαδρομές του Εdison στη μακέτα, στο παιχνίδι του scratch και γενικότερα μια ανακεφαλαίωση των δραστηριοτήτων μας.

# Λογισμικά που χρησιμοποιήθηκαν
· SCRATCH 3.0

· Edblocks

· Tinkercad


 # Υλικά
· Ρομπότ Edison V2.0  54,90 €

# Η ομάδα μας
Αλκιβιάδης Κουτσογιαννόπουλος

Ελίνα Φατλέ

Πέτρος Ντόκος

Εριάννα Αλεξοπούλου

Ιάσονας Μαθιόπουλος

Θησέας Παντελιάς

Ιωάννης Μήτρας

Οδυσσέας Κοροπούλης

Υπεύθυνη Εκπαιδευτικός: Βίδου Ζωγραφίνα-Μαρία 